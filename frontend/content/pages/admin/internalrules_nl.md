---
title: Intern reglement van de KBSB
createdAt: 2021-11-27
---

_Overal waar ‘hij’ of ‘zijn’ staat, wordt ook ‘zij’ of ‘haar’ bedoeld_

_Goedgekeurd door de algemene vergadering van 2 juni 2012, aangepast op 1 juni 2013, op 7 december 2013, op 4 oktober 2014, op 25 februari 2017, op 27 januari 2018 op 9 november 2019, 29 augustus 2020 en op 27 november 2021_

_Het artikel 32 was veranderd door het BO op 22 november 2021 en moet aan de volgende AV goedgekeurd worden._

## 1. Dwingend karakter van het interne reglement.

Het interne reglement is opgesteld volgens de regels die door de statuten van de Koninklijke Belgische Schaakbond zijn vastgelegd. Het vervolledigt die statuten en heeft voor de effectieve, de aangesloten, de toegetreden leden, de ereleden en de aangesloten sportbeoefenaars, hetzelfde dwingende karakter als de statuten.

## 2. Het lidgeld.

De registratie van een sportbeoefenaar is geldig voor het lopende jaar (1 september - 31 augustus).

In geval van registratie tussen 1 juni en 31 augustus van een jaar, zal de licentie van die sportbeoefenaar tot 31 augustus van het daarop volgende jaar lopen.

## 3. Bescherming van het privéleven.

1. De KBSB voldoet sinds 25 mei 2018 aan de wettelijke en reglementaire bepalingen, in het bijzonder aan de Europese verordening van 27 april 2016.

2. De KBSB houdt voor elk lid een aantal gegevens bij. Er zijn 5 categorieën van velden.

   - Veld publiekrechtelijke rechtspersoon: naam, voornaam, geslacht, geboortedatum, nationaliteit, taal, enz.

 
   - Veld Openbare schaakinformatie: stamnummer, nationale elo, fide-id, fide elo, details van de gespeelde wedstrijden, schaaktitels, gemeenschapsfederatie, liga, club

   - Veld gefilterde persoonsgegevens: volledig adres, geboorteplaats, logbestanden

   - Veld afgeschermde schaakinformatie: betaalstatus, lidmaatschapsgeld

   - Optionele velden: e-mailadres, vast telefoonnummer, mobiel telefoonnummer, foto

3. De optionele velden mogen enkel worden bewaard met de goedkeuring van de speler. De speler kan op elk ogenblik om de verwijdering van de optionele velden vragen. De optionele velden waar de speler zijn goedkeuring voor heeft gegeven, zullen worden behandeld alsof ze tot de volgende categorie behoren:

   - als veld afgeschermd persoon: e-mailadres, vast telefoonnummer, mobiel telefoonnummer

   - als veld publiekrechtelijk persoon: foto.

4. Het bestuursorgaan kan beslissen om velden toe te voegen, te schrappen of te wijzigen. De wijzigingen gaan in van zodra ze per e-mail of via de internetsite aan de leden zijn meegedeeld.

5. De KBSB heeft een aantal rollen omschreven, die de toegang tot de informatie over de leden regelen. De personen die niet de hieronder omschreven rol bekleden, hebben toegang tot lezing van de openbare velden. De onderstaande rollen krijgen bijkomende rechten toebedeeld.

   - De verantwoordelijke voor het klassement en aansluitingen, de verantwoordelijke informatica en de verantwoordelijke van de nationale toernooien van de KBSB: zij beschikken over de volledige lees- en schrijfrechten over alle velden.

   - De bestuurders van de KBSB. Dit zijn alle leden van het bestuursorgaan en de gemandateerde personen. Zij hebben leesrechten op alle velden.

   - De leden van het bestuursorgaan van de gemeenschapsfederaties. Zij hebben leesrechten op de beschermde velden van hun eigen leden.

   - De leden van het bestuursorgaan van de liga’s. Zij hebben leesrechten op de beschermde velden van hun eigen leden.

   - De clubverantwoordelijke. Hij heeft leesrechten op de beschermde velden van zijn eigen aangesloten sportbeoefenaars.

   - De sportbeoefenaar. Hij heeft leesrechten op zijn velden. Hij heeft schrijfrechten op al zijn persoonlijke velden.

6. Vertrouwelijkheid. Elke persoon, die met goedkeuring van de KBSB toegang heeft tot niet openbare informatie, zal die informatie op vertrouwelijke wijze behandelen. In geval van overtreding kan het bestuursorgaan maatregelen nemen, zoals voorzien door de reglementen..

7. Beschermingsmaatregelen. Het bestuursorgaan zal de gegevens van zijn leden op adequate wijze beschermen. Vanuit de huidige situatie zullen de volgende maatregelen geleidelijk worden uitgewerkt:

   - De website zal enkel toegankelijk zijn met https://

   - De toegang tot niet openbare informatie van de leden wordt gereglementeerd via een systeem van registratie (zie hieronder).

   - De paswoorden worden behandeld in overeenstemming met de normen die op de markt gelden.Dat houdt in dat ze niet geregistreerd worden.

   - De informatie over de aangesloten sportbeoefenaars worden bewaard op de servers met de basisgegevens die niet direct via het internet toegankelijk zijn. Er moet minstens een server tussen de twee staan.

8. Website van het connectiesysteem

   - Momenteel is het registratiesysteem op een login en een paswoord gebaseerd..

   - Elke gebruiker kan op elk moment een nieuw paswoord aanvragen.

   - Het bestuursorgaan mag beslissen om het inschrijvingssysteem te wijzigen. Dat kan door de regels voor paswoorden scherper te stellen, door autorisatietokens, OAuth2,... te gebruiken. De wijzigingen worden aan alle geregistreerde gebruikers meegedeeld en treden 10 dagen na de aankondiging in werking.

9. Verklaring van instemming

   - De nieuw aangesloten sportbeoefenaars zullen een verklaring van instemming ondertekenen, die de rechten en plichten over het gebruik van de gegevens met een persoonlijk karakter binnen de KBSB regelt. De nieuw aangesloten sportbeoefenaars worden enkel als lid aanvaard, als ze de verklaring van instemming effectief ondertekenen.

   - Voor de huidige leden zal het bestuursorgaan een haalbare planning opstellen om de verklaring van instemming te laten ondertekenen. De huidig aangesloten sportbeoefenaars die de verklaring van instemming niet wensen te ondertekenen, zullen hun lidmaatschap op het einde van het lopende boekjaar niet meer kunnen verlengen.

10. Methode die de aangesloten sportbeoefenaar in staat stelt om zijn gegevens te wijzigen en de verklaring van instemming goed te keuren. Het bestuursorgaan overweegt om het volgende systeem operationeel te maken

    - De aangesloten sportbeoefenaar die een e-mailadres heeft geregistreerd, gebruikt het registratiesysteem op het internet. Eenmaal hij ingelogd is, zal hij de mogelijkheid hebben om het formulier voor wijziging of de verklaring van instemming aan te vullen en die aanvullingen elektronisch te bevestigen.

    - Voor de aangesloten sportbeoefenaar die geen e-mailadres heeft geregistreerd, zullen de clubverantwoordelijken het recht hebben om het formulier van wijziging of de verklaring van instemming via de website verder aan te vullen, op voorwaarde dat ze het overeenkomstige formulier afdrukken en het door de speler laten ondertekenen. Het getekende formulier wordt gescand en op de website van de KBSB geüpload. Zolang dit formulier niet wordt ontvangen, is het ook niet van kracht.

11. De wijzigingen die door de verantwoordelijke klassement en aansluitingen of door de verantwoordelijke informatica aan de persoonsgegevens worden aangebracht, worden meegedeeld

    - aan de aangesloten sportbeoefenaar als het e-mailadres is geregistreerd en actief is

    - aan de club, in de andere gevallen. De club dient er dan de aangesloten sportbeoefenaar over in te lichten.

12. Voor de sportbeoefenaars die geen lid meer van de KBSB zijn (stopzetting lidmaatschap, overlijden), schrapt de KBSB de persoonlijke details. De schaakgegevens worden evenwel bewaard, om de integriteit van de behandeling van de partijen en het klassement niet in het gedrang te brengen. Het is ook mogelijk dat door de integriteit van de back-ups sommige persoonlijke gegevens in de back-ups blijven staan. De KBSB zal deze persoonlijke gegevens verwijderen, zodra de back-ups in de actieve database zijn hersteld.

13. Overgangsmaatregelen. Het bestuursorgaan kan beslissen om specifieke overgangsmaatregelen te nemen. Die zullen op de website worden aangekondigd.


## 4. Organisatie en machten.

Elke bestuurder mag zich naar eigen keuze uitdrukken in een van de drie landstalen. 

Elke bestuurder heeft een passieve kennis van minstens twee van de drie landstalen.


## 5. Het bestuursorgaan.

De vereniging wordt door het bestuursorgaan bestuurd, dat uit een door de algemene vergadering verkozen voorzitter en bestuurders bestaat.

Het vergadert minstens een keer per trimester.

Het heeft de meest uitgebreide macht voor het leiden en besturen van de vereniging met uitzondering van wat door de statuten of de wet expliciet voorbehouden is aan de algemene vergadering.

Het benoemt intern een ondervoorzitter, een secretaris, een penningmeester, een secretaris-generaal, een verantwoordelijke nationale toernooien, een jeugdverantwoordelijke, een verantwoordelijke klassement en aansluitingen, een verantwoordelijke informatica, een internationaal verantwoordelijke senioren, een verantwoordelijke internationale uitzendingen jeugd, een verantwoordelijke arbitrage, een verantwoordelijke communicatie en een verantwoordelijke FIDE en ECU. Die functies worden bij voorkeur niet gecumuleerd en dienen bij voorkeur door een door de algemene vergadering verkozen bestuurder te worden uitgeoefend.

De kandidaat vice-voorzitters worden door de gemeenschapsfederaties voorgedragen, een per federatie, uit de lijst van de bestuurders van de vereniging.

De vice-voorzitter wordt verkozen uit de lijst van bestuurders die geen lid zijn van de gemeenschapsfederatie waar de voorzitter lid van is.

Het bestuursorgaan kan bepaalde specifieke taken die onder haar bevoegdheid vallen tijdelijk aan een gemachtigd persoon toevertrouwen. Die moet een overeenkomst tekenen waarin onder andere zijn activiteiten staan omschreven.

Binnen het bestuursorgaan blijft evenwel de bevoegde bestuurder verantwoordelijk voor de taak die door de gemachtigde persoon wordt uitgeoefend.

Het bestuursorgaan kan een afgevaardigde bij het BOIC, een jurist, een vertegenwoordiger van de getitelde sportbeoefenaars en een vertegenwoordiger van de vrouwen aanstellen. Die functies mogen hetzij door een bestuurder, hetzij door een door het bestuursorgaan gemachtigd persoon worden bekleed. Die functies mogen worden gecumuleerd, al gebeurt dit bij voorkeur niet.

De door het bestuursorgaan gemachtigde personen worden altijd op de vergaderingen uitgenodigd en hebben er een raadgevende stem.

Het bestuursorgaan kan, indien het dit nodig acht, andere functies creëren. 

## 6. Werking van het bestuursorgaan.

a) Vergaderingen - Uitnodigingen.

De uitnodigingen worden ten minste acht dagen voor de voorziene datum per elektronische briefwisseling door de secretaris verstuurd. Ze bevat de agenda van de vergadering, het verslag van de bestuurders en de punten die door de bestuurders worden aangevraagd.

Elk lid van het bestuursorgaan stuurt een verslag en de voorstellen die hij wenst voor te leggen aan de vergadering, naar de secretaris.

De aanvragen die aankomen na het versturen van de dagorde worden in principe verschoven naar de volgende vergadering, behalve indien de aanwezige of vertegenwoordigde bestuurders er bij gewone meerderheid anders over beslissen.

Elke punt dat op de agenda wordt geplaatst, valt onder de verantwoordelijkheid van de auteur. In geval van afwezigheid, zal het punt niet in overweging worden genomen.

Het verslag van een vergadering via elektronische weg, met de uitslag van de stemming, zal worden weergegeven in het verslag van de daaropvolgende gewone vergadering.

b) Besluiten.

De vergaderingen van het bestuursorgaan worden door de voorzitter van de vereniging geleid. In geval van afwezigheid door de voorzitter zijn de artikels 11 en 12 van het voorliggende reglement van toepassing.

Met uitzondering van de gevallen voorzien in de statuten worden alle beslissingen genomen bij gewone meerderheid van stemmen. Onthoudingen en blanco stemmen worden niet meegeteld bij bepaling van de meerderheid.

c) Verslag van de vergaderingen.

Van elke vergadering wordt een verslag opgemaakt. Het wordt binnen 7 dagen per elektronische briefwisseling naar de leden van het bestuursorgaan opgestuurd.

Elke opmerking op het verslag of over een beslissing van het bestuursorgaan moet binnen de week na ontvangst van het verslag worden ingediend, tenzij een bestuurder binnen die week om een uitstel heeft verzocht.

Vervolgens wordt een verslag per elektronische briefwisseling op de website van de vereniging gepubliceerd. De definitieve goedkeuring vindt plaats op de volgende vergadering van het bestuursorgaan.

Elke bestuurder die tegen een gestemde beslissing is, mag vragen dat zijn verzet in het verslag wordt opgenomen. 

d) Volmachten

Een bestuurder kan indien hij verhinderd is op de vergadering van het bestuursorgaan een volmacht geven aan een andere bestuurder.

Een bestuurder kan maar over één volmacht beschikken per vergadering. Hij kan enkel stemmen over die punten die bij de uitnodiging op de agenda zijn geplaatst. De volmacht dient minstens een uur op voorhand schriftelijk of per elektronische briefwisseling aan de andere bestuurders kenbaar te worden gemaakt. Een dergelijke volmacht geldt als vertegenwoordiging van de bestuurder.

## 7. De commissie van internationale scheidsrechters.

De Commissie voor Internationale Scheidsrechters (CIS) is samengesteld uit de internationale arbiters en de FIDE-arbiters, die bij een van de clubs die lid zijn van de vereniging, zijn aangesloten, die een FIDE-licentie hebben en die in België actief zijn, voor zover ze niet te kennen hebben gegeven dat ze geen lid van de CIS wilden zijn. Om als actief in België te worden beschouwd, moet een arbiter gedurende de twee voorgaande jaren in België een activiteit hebben uitgeoefend, waarbij o.a. de documenten IT3 of “Arbiters Records” van het “FIDE Chess Profile” als basis dienen. 

Haar voorzitter wordt door het bestuursorgaan aangeduid.

De taken van de Commissie bestaan erin:

 - een advies te geven aan de verantwoordelijke arbitrage, die beslist over:

    - de aanvragen om nationaal arbiter klasse A (NA) te worden;
    - de aanvragen om FIDE (FA) of Internationaal Arbiter (IA) te worden.
    - de aanvragen om bij de internationale arbiters in een hogere categorie te worden ingedeeld

 - de kwaliteit van de arbiters te verbeteren en hun promotie te verzekeren.

Het verslag van de CIS dat de nodige certificaten en het gemotiveerde advies bevat, wordt voor het begin van de volgende vergadering naar het bestuursorgaan doorgestuurd.

De vergaderingen van de CIS worden belegd door haar voorzitter.

De voorzitter van de CIS duidt de wedstrijdleiders aan voor de nationale interclubkampioenschappen en roept regelmatig de Commissie bijeen. Hij woont de vergaderingen van het bestuursorgaan met raadgevende stem bij.

De vergaderingen van de commissies worden ten minste een keer per jaar door haars voorzitters belegd. 

Ten minste één van die jaarlijkse vergaderingen moet plenair zijn, de andere kunnen elektronisch worden afgehandeld. In het laatste geval mogen geen beslissingen worden genomen over personen. 

De datum van een vergadering wordt vastgesteld op basis van de behandeling van het advies van het bestuursorgaan en de uiterste datum waarop het besluit moet worden genomen. 

Het bestuursorgaan kan, indien zij dit nodig acht, de voorzitter van de Commissie opdragen om, indien nodig, extra plenaire vergaderingen of vergaderingen langs elektronische weg bijeen te roepen.

Een afwezig lid kan zich op een plenaire vergadering laten vertegenwoordigen, indien hij de voorzitter van de Commissie hiervan vooraf schriftelijk op de hoogte stelt. Een lid dat aanwezig is op een plenaire vergadering mag niet meer dan één volmacht dragen. In een plenaire vergadering besluit de Commissie bij gewone meerderheid van stemmen; blanco of ongeldige stemmen worden niet in aanmerking genomen voor de berekening van de meerderheden; bij staking van stemmen wordt het voorstel verworpen.

De Commissie kan in de plenaire vergadering geldige besluiten nemen indien alle leden zijn uitgenodigd en meer dan de helft van de leden aanwezig of vertegenwoordigd is.

Als er per e-mail moet worden gestemd, moet het verzoek om een stemming naar alle leden worden gestuurd met een specifieke termijn en is eenparigheid van stemmen vereist.

Leden met een belangenconflict moeten dit van tevoren melden en mogen niet stemmen.

De zaak over een persoon kan niet in een vergadering langs elektronische weg worden behandeld.

## 8. De geschillencommissie.

a. De samenstelling, de bevoegdheid en de werking van de geschillencommissie (GC) zijn door de statuten en het voorliggende interne reglement vastgelegd.

b. De GC is samengesteld uit twee leden die door elk van de Gemeenschapsfederaties zijn aangeduid. Elke Gemeenschapsfederatie duidt tevens een reservelid aan. De identiteit van de leden wordt door elke Gemeenschapsfederatie aan het bestuursorgaan meegedeeld, telkens zich een wijziging voordoet. De leden worden voor twee jaar aangesteld en hun mandaat is hernieuwbaar.

c. De leden van het bestuursorgaan van de vereniging kunnen geen deel uitmaken van de GC.

d. De Commissie wordt voorgezeten door het lid dat de hoogste titel van arbiter draagt en, bij gelijkheid van titel door de oudste in leeftijd. Nochtans kunnen de leden van de Commissie er voor kiezen het voorzitterschap toe te vertrouwen aan de oudste van de doctors in de rechten of licentiaten of masters in de rechten, die er lid van zouden zijn.

e. De Commissie behandelt de zaken die haar zijn voorgelegd en die gedekt zijn overeenkomstig de bevoegdheden haar toegekend zoals bepaald in artikel 38 van de statuten.

f. Wanneer een lid van de GC, lid is van een betrokken club of zelf betrokken is, dan zal het lid dat al als vervanger is door zijn Gemeenschapsfederatie is aangeduid, hem vervangen.

g. De verantwoordelijke nationale toernooien (in voorkomend geval, de nationale jeugdleider) of zijn vervanger, evenals de betrokken partijen zullen altijd worden uitgenodigd om door de GC te worden gehoord.

h. Elke klacht bij de GC moet, binnen de 15 kalenderdagen volgend op de bekendmaking of de publicatie van de betwiste beslissing, bij de secretaris- generaal van de vereniging worden ingediend en een duidelijke en gedetailleerde weerlegging van die betwiste beslissing inhouden.

i. Een waarborg, waarvan het bedrag elk jaar op voorhand door het bestuursorgaan wordt vastgelegd, dient binnen dezelfde termijnen als in h op de rekening van de vereniging te worden overgeschreven, behalve als de klager het bestuursorgaan zelf is. Deze waarborg wordt slechts terugbetaald wanneer de klacht geheel of gedeeltelijk ontvankelijk is.

j. Zodra zowel de klacht als de waarborg worden ontvangen, stuurt de secretaris-generaal de zaak naar de GC door.

k. De GC vergadert al naargelang de omstandigheden vereisen, op initiatief van hetzij haar voorzitter, hetzij de voorzitter van de vereniging, hetzij van de secretaris-generaal van de vereniging.

l. De GC behandelt de zaken die haar zijn voorgelegd met spoed. Als ze geen beslissing kan nemen dan zal ze de secretaris-generaal verwittigen.

m. Om geldig te besluiten moet minstens de helft van de leden van de GC aanwezig zijn.

n. Als de GC geen beslissing neemt binnen de drie maand nadat ze de klacht ontvangen heeft wordt de klacht als verworpen beschouwd, nochtans zal dan de waarborg worden terugbetaald.

o. De voorzitter van de GC zal ieder jaar aan de gewone Algemene Vergadering een verslag voorleggen van de behandelde zaken.

## 9. De beroepscommissie.

a. De samenstelling, de bevoegdheid en de werking van de Beroepscommissie (BC) zijn door de statuten en voorliggend intern reglement vastgelegd.

b. De BC is samengesteld uit twee leden die door elke gemeenschapsfederatie zijn aangeduid. Elke gemeenschapsfederatie duidt tevens een reservelid aan. De identiteit van de leden wordt door elke gemeenschapsfederatie medegedeeld aan het bestuursorgaan telkens zich een wijziging voordoet. De leden worden voor twee jaar aangesteld en hun mandaat is hernieuwbaar.

c. De leden van het bestuursorgaan van de vereniging kunnen geen deel uitmaken van de BC.

d. De Commissie wordt voorgezeten door het lid dat de hoogste titel van arbiter draagt en, bij gelijkheid van titel, door de oudste in leeftijd. Nochtans kunnen de leden van de Commissie er voor kiezen het voorzitterschap toe te vertrouwen aan de oudste van de doctors in de rechten of licentiaten of masters in de rechten, die er lid van zouden zijn.

e. De Commissie behandelt de zaken die haar zijn voorgelegd en die gedekt zijn overeenkomstig de bevoegdheden haar toegekend zoals bepaald de statuten.

f. Wanneer een lid van de BC, lid is van een betrokken club of zelf betrokken is, dan zal het lid dat al als vervanger is door zijn Gemeenschapsfederatie is aangeduid, hem vervangen.

g. Een betrokken lid van het bestuursorgaan of zijn vervanger, evenals de betrokken partijen worden altijd uitgenodigd om door de BC te worden gehoord.

h. Elke klacht bij de BC moet, binnen de 15 kalenderdagen volgend op de notificatie of de publicatie van de betwiste beslissing, te worden ingediend bij de secretaris- generaal van de vereniging en een duidelijke en gedetailleerde weerlegging in te houden van die betwiste beslissing. 

i. Een waarborg, waarvan het bedrag elk jaar op voorhand door het bestuursorgaan wordt vastgelegd, dient binnen dezelfde termijnen als in h op de rekening van de vereniging te worden overgeschreven, behalve als de klager het bestuursorgaan zelf is. Deze waarborg wordt slechts terugbetaald wanneer de klacht geheel of gedeeltelijk ontvankelijk is. 

j. Zodra zowel de klacht als de waarborg worden ontvangen, stuurt de secretaris-generaal de zaak naar de BC door. 

k. De BC vergadert al naargelang de omstandigheden vereisen, op initiatief van hetzij haar voorzitter, hetzij de voorzitter van de vereniging, hetzij van de secretaris-generaal van de vereniging. 

l. De BC behandelt de zaken die haar zijn voorgelegd met spoed. Als ze geen beslissing kan nemen dan zal ze de secretaris-generaal verwittigen.

m. Om geldig te besluiten moet minstens de helft van de leden van de BC aanwezig zijn.

n. Als de BC geen beslissing neemt binnen de drie maand nadat ze de klacht ontvangen heeft wordt de klacht als verworpen beschouwd, nochtans zal dan de waarborg worden terugbetaald.

o. De voorzitter van de BC zal ieder jaar aan de gewone Algemene Vergadering een verslag voorleggen van de behandelde zaken.

## 10. Bewaring van de documenten

Elke bestuurder en gemachtigde is verplicht om zijn documenten te bewaren op de opslagplaatsen van de vereniging. 

Elke bestuurder heeft toegang en leesrechten op de inhoud van alle mappen op de drive van de andere beheerders.

## 11. De voorzitter

a) De voorzitter zit het bestuursorgaan en de algemene vergaderingen voor.

b) Hij stelt de algemene politiek van de KBSB voor en heeft dienaangaande een overkoepelende bevoegdheid die hij uitoefent in samenspraak met zijn collega’s bestuurders die elkaar regelmatig dienen te informeren.

c) Hij ziet steeds en op alle manieren toe op het welzijn van de vereniging.

d) Hij roept de algemene vergaderingen samen.

e) Hij roept zo nodig de buitengewone algemene vergaderingen samen.

f) Hij vertegenwoordigt de vereniging bij alle manifestaties waar deze uitgenodigd is en wenst aanwezig te zijn.

g) De voorzitter kan een persoon mandateren om hem te vervangen in een specifiek geval. Enkel deze gemandateerde persoon mag spreken namens de vereniging.

## 12. De vice-voorzitter.

De ondervoorzitter vervangt automatisch de voorzitter bij diens afwezigheid of verlet en heeft alle bevoegdheid. Als zowel de voorzitter als de ondervoorzitter afwezig of belet zijn worden zij automatisch vervangen door de bestuurder met de hoogste anciënniteit. Bij gelijke anciënniteit wordt de voorkeur gegeven aan de oudste.

## 13. De secretaris-generaal

a) De secretaris-generaal is met het dagelijkse beheer en de correspondentie van de vereniging belast.

b) Hij ziet toe op de strikte naleving van de statuten en het interne reglement, en stelt, indien nodig, wijzigingen aan die reglementen voor.

c) Hij ziet toe op de goede onderlinge communicatie tussen de leden van het bestuursorgaan.

d) Hij ziet toe op de goede werking van de GC en de BC en richt zo nodig nieuwe commissies op indien de goede werking van de KBSB dit vereist.

e) Hij legt de samenstelling van het bestuursorgaan, de statuten en de jaarrekening bij griffie neer.

## 14. De secretaris

a) De secretaris staat in voor de beschikbaarheid van de archieven van de vereniging op de drive van de vereniging en op de website.

b) Hij stelt de agenda en de uitnodiging van alle vergaderingen op en zorgt voor de tijdige verzending ervan.

c) Hij stelt de verslagen op van de vergaderingen van het bestuursorgaan en de algemene vergadering en bewaart ze. 

De verslagen van de vergaderingen zijn opgesteld in de moedertaal van de secretaris. Hij is verantwoordelijk voor de vertaling en de verspreiding ervan. De vertaling kan hij aan een andere bestuurder of aan een daartoe gemachtigd persoon uitbesteden.

d) Hij houdt een register bij van de aanwezigheden op de vergaderingen. 

e) Hij houdt het ledenregister, het bestuurdersregister en het UBO-register bij en leeft daarbij de wettelijke voorschriften na.

## 15. De penningmeester

a) De penningmeester ontvangt de lidgelden en, in het algemeen, alle sommen die verschuldigd zijn of niet uit hoofde van welke titel ook aan de vereniging.

b) Hij voert alle regelmatige opgedragen betalingen uit, in overeenstemming met het budget dat door de algemene vergadering is goedgekeurd.

c) Hij stelt een project van budget op die na eerst aan het bestuursorgaan te zijn voorgelegd, aan de algemene vergadering wordt voorgelegd.

d) Hij stelt op het einde van elk boekjaar de winst- en verliesrekeningen en de balans van de vereniging op, en legt dit ter goedkeuring aan de algemene vergadering voor, na dit aan de rekeningtoezichters of rekeningcommissarissen te hebben voorgelegd .

e) Hij geeft aan elke bestuurder die hierom verzoekt, toegang en leesrechten op alle rekeningen van de vereniging en zorgt ervoor dat minstens één andere bestuurder (bij voorkeur de voorzitter of de secretaris-generaal) te allen tijde controle kan uitoefenen op de verrichtingen op alle rekeningen.

f) Hij is gehouden de financiële situatie en de verschuldigde sommen van de vereniging op elke vergadering van het bestuursorgaan voor te leggen.

g) hij houdt de boekhouding van de vereniging bij in overeenstemming met de regels die op vzw’s van toepassing is.

## 16. De Verantwoordelijke nationale toernooien (VNT)

a) De Verantwoordelijke Nationale Toernooien staat in voor de organisatie van de nationale interclubs, de individuele kampioenschappen voor volwassenen en elk ander toernooi of kampioenschap dat de vereniging inricht, met uitzondering van de toernooien specifiek bestemd voor jongeren.

b) Hij beheert, verwerkt en publiceert alle resultaten behaald tijdens voornoemde manifestaties.

c) Hij controleert de aansluiting van elke speler ingeschreven voor een competitie ingericht door de KBSB.

d) Hij stelt, indien nodig, wijzigingen aan het toernooireglement voor. 

## 17. De verantwoordelijke klassement en aansluitingen.

a) De verantwoordelijke klassement en aansluitingen heeft de verantwoordelijkheid over alles wat betreft de klassering van de spelers. Hij waakt erover dat het klassement de juiste weergave geeft van de resultaten van de aangesloten spelers.

b) Hij beheert de aansluitingen van de clubs en van de aangesloten sportbeoefenaars. 

c)Het technisch gedeelte van het klassement of de aansluitingen kan hij, onder zijn verantwoordelijkheid, delegeren aan een door het bestuursorgaan gemandateerd persoon

d) Hij beheert de gegevens voor het internationaal klassement, samen met de Verantwoordelijke FIDE en ECU.

## 18. De nationale jeugdleider.

a) De nationale jeugdleider heeft, voor alle jeugdactiviteiten, dezelfde bevoegdheden en verplichtingen zoals omschreven in artikel 16 voor de Verantwoordelijke nationale toernooien.

b) Het begrip jeugd is omschreven door de FIDE.

c) Hij coördineert de activiteiten van jeugdgroeperingen die aangesloten zijn bij de vereniging.

## 19. De internationale verantwoordelijke 

a) Met uitzondering van de jeugd, coördineert en superviseert de internationaal verantwoordelijke alle internationale uitzendingen voor heren en dames.

b) Hij duidt, overeenkomstig het reglement, de vertegenwoordigers van de vereniging aan voor internationale individuele competities of voor manifestaties en hij stelt elke nationale ploeg samen. 

## 20. De verantwoordelijke internationale uitzendingen jeugd.

a) De verantwoordelijke internationale uitzendingen jeugd is met de uitvoering en organisatie van de uitzendingen van de jeugd en eventuele begeleiders voor de internationale toernooien belast, overeenkomstig de wedstrijdreglementen.

b) Hij stelt tijdig het programma van de uitzendingen op.

c) Hij onderhoudt het contact met de toernooiorganisaties.

d) Hij onderhoudt het contact met de deelnemers en de ouders.

e) Hij organiseert de reizen en de verblijven ter plaatse.

f) Hij stelt de lijst van de geselecteerde spelers samen en, na oproep aan de kandidaten, de begeleiders voor de verschillende delegaties.

g) Hij stelt aan het bestuursorgaan de deelname aan internationale toernooien voor van jongeren die niet door het toernooireglement zijn weerhouden.

## 21. De verantwoordelijke informatica.

a) Hij beheert de websites, de domeinnamen en de adressen voor elektronische briefwisseling  van de vereniging.

b) Hij coördineert de ontwikkelingen inzake informatica die door de vereniging zijn verwezenlijkt.

c) Hij evalueert het nodige aan informatica van de vereniging en brengt de nodige verbeteringen aan.

## 22. De verantwoordelijke communicatie.

a) De verantwoordelijke communicatie is met de verspreiding in de pers belast van de informatie over de activiteiten van de KBSB, en meer bepaald van de resultaten van de competities die door de KBSB worden georganiseerd.

b) De verantwoordelijke communicatie is met de relaties van de KBSB met de zakenwereld en de publieke autoriteiten belast.

## 23. Verantwoordelijke FIDE en ECU

a) De Verantwoordelijke FIDE en ECU volgt de betrekkingen van de vereniging met de FIDE en de ECU op.

b) Hij stelt het bestuursorgaan en de leden van de vereniging in kennis van de besluiten en activiteiten van de FIDE en van de ECU en wint het advies van het bestuursorgaan in over de besluiten die op het niveau van de FIDE en de ECU moeten worden genomen. Hij brengt verslag uit over de aangegane verbintenissen. 

c) Hij vertegenwoordigt België op het FIDE-congres. Als hij niet in staat is het FIDE-congres persoonlijk bij te wonen, zal hij dit tijdig melden aan het bestuursorgaan, dat indien nodig voor zijn vervanging zal zorgen. 

d) Hij wisselt informatie met de FIDE en met de ECU uit over leden, normen, titels en toernooien. Hij is de officiële contactpersoon voor coaches bij de FIDE.

e) Hij beheert de gegevens voor de internationale ranglijst met de Verantwoordelijke klassement en aansluitingen. 

f) Hij stuurt de aanvragen voor internationale titels die door het bestuursorgaan zijn goedgekeurd, naar de FIDE door. 

g) Hij bereidt de aanmeldingen voor voor alle toernooien die in samenwerking met de Verantwoordelijke klassement en aansluitingen dienen te worden georganiseerd.

## 24. De verantwoordelijke arbitrage

a) Hij is de voorzitter van de vergaderingen van de CIS.

b) Hij benoemt de scheidsrechters voor de wedstrijden in de eerste divisie van de nationale interclubs. Voor de start van de nationale interclubs doet hij jaarlijks een beroep op alle scheidsrechters (NA, FA, IA) die in het bezit zijn van een FIDE-licentie. Bij voldoende beschikbaarheid zal hij voorrang geven aan scheidsrechters die een norm wensen te halen, op voorwaarde dat ze hem voor het begin van het seizoen daarover op de hoogte hebben gebracht.

c) Hij kan ook een scheidsrechter voor de lagere divisies aanstellen als de clubs daarom vragen of als het verzoek afkomstig is van de Verantwoordelijk nationale toernooien.

d) Hij stelt opleidingen aan de scheidsrechters voor om hun niveau te verbeteren.

## 25. De BOIC-afgevaardigde

De BOIC-afgevaardigde is met het onderhouden van de relaties tussen de KBSB en het BOIC belast.

## 26. De jurist

a) Hij treedt op als raadgever van het bestuursorgaan voor alle problemen van juridische aard.

b) Op verzoek van het bestuursorgaan, controleert hij de juridische correctheid van de reglementen van de vereniging. 

## 27. De ombudsman.

De ombudsman komt tussen als bemiddelaar in geschillen tussen de KBSB en de gemeenschapsfederaties, de liga's of derden.

De ombudsman onderzoekt klachten over de handelingen en de werking van de diensten van de KBSB en treedt daarbij bemiddelend op. Hij moet dus proberen “de standpunten van de klager en de KBSB te verzoenen” en heeft dus een buitengerechtelijke taak. Hij is onpartijdig en onafhankelijk.

Als er een klacht binnenkomt die hij niet kan behandelen, dan moet de ombudsman de klager doorverwijzen.

In klachten kunnen structurele problemen zichtbaar worden die “dossier-overschrijdend” zijn. De ombudsman heeft als opdracht, op grond van dergelijke klachten, voorstellen en aanbevelingen te formuleren om de taken van het bestuursorgaan te verbeteren.

Op basis van zijn bevindingen over de werking van de administratie brengt hij verslag uit aan het bestuursorgaan en doet hij aanbevelingen

Hij stelt jaarlijks een schriftelijk verslag op dat aan de jaarlijkse statutaire algemene vergadering van de vereniging wordt voorgelegd. Klachten kunnen bij schriftelijk of per elektronische briefwisseling worden meegedeeld. Als een klager op basis van dezelfde feiten een beroepsprocedure start, schort de ombudsman de behandeling van de klacht op.

De ombudsman is bereikbaar op het elektronische adres dat op de website van de KBSB staat vermeld.

## 28. De afgevaardigde van de getitelde sportbeoefenaars.

De afgevaardigde van de getitelde sportbeoefenaars wordt ten minste om de drie jaar door de sportbeoefenaars met een FIDE-titel (IGM, IM, FM, WGM, WIM, WFM) voorgedragen en hij behartigt hun belangen. Hij wordt door het bestuursorgaan aangesteld.

## 29. De vertegenwoordiger dames.

De vertegenwoordiger dames wordt ten minste om de drie jaar door de speelsters die bij de KBSB zijn aangesloten, voorgedragen en hij behartigt hun belangen. 

## 30. Het vermogen.

De penningmeester laat in naam van de vereniging een of meerdere rekeningen laten openen waarvoor, tot een grensbedrag bepaald door het bestuursorgaan enkel zijn handtekening vereist is, en anders de gezamenlijke handtekening van twee der volgende bestuurders: de voorzitter, de secretaris en hij zelf.

## 31. Contact met de FIDE en de ECU

De KBSB is bij de FIDE (Fédération Internationale des Echecs = Wereldschaakbond).en de ECU (European Chess Union) aangesloten.

## 32. Het adres van de website, e-mailadressen en Facebook groep.

Het adres van de website is  [https://www.frbe-kbsb-ksb.be](https://www.frbe-kbsb-ksb.be).

Het e-mailadres van de bestuurders en gemachtigde personen is [voornaam.naam@frbe-kbsb-ksb.be](mailto:voornaam.naam@frbe-kbsb-ksb.be).

Het officiël Facebook groep van het vereniging is Chess in Belgium (FRBE-KBSB-KSB)

## 33. Het maatschappelijke zetel van de vereniging 

Het adres van de zetel van de vereniging is: F. Vekemansstraat 131, 1120 Neder-Over-Heembeek.
