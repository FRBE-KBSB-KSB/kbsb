---
title: Logement 2021
---

Alle logementen zijn beschikbaar op woensdag 10/11 vanaf ±15.00 uur en tot 10.00 uur op zondag 14/11/2021.
Al onze logementen zijn uitgerust met eenpersoonsbedden en er is overal een aparte badkamer met douche, toilet en wastafel. Er is eveneens **WIFI op de kamers**!

## Beschikbare logementen
 - Studio: max 3 personen
 - Klein appartement: max. 4 personen
 - Appartement 1 Kamer: max. 5 personen
 - Appartement 2 Kamers: max.7 personen
 - Hotelkamer Single: max 1 persoon
 - Hotelkamer Dubbel: 2 - 3 personen

## Studio's en appartementen
Alle studio’s en appartementen worden verhuurd in “appartementsformule”.   Floreal Blankenberge voorziet per persoon een laken- en handdoekenpakket en de gasten moeten zelf de bedden opmaken op de dag van aankomst.  Verder zijn de
basisschoonmaakmaterialen aanwezig, maar schoonmaakproducten (bijv. afwasmiddel) en keukenhanddoeken moeten door de gasten zelf worden meegebracht.

De eindschoonmaak voor alle studio’s en appartementen wordt automatisch aangerekend.  Floreal Blankenberge staat dus in voor de eindschoonmaak van deze logementen op de dag van vertrek.

Maar **de gasten zijn wel zelf verantwoordelijk** voor het uitvoeren van volgende taken:
- lakens afhalen van de bedden en samen met de handdoeken in de hall van het logement leggen
- afwassen en de propere vaat terug in de kasten zetten
- dekens opplooien en terug in de juiste kasten leggen
- meubilair terug op de juiste plaats zetten
- vuilbakken legen en alle vuilnis wegbrengen in de vuilbaklokalen op de verdiepingen

Gelieve dit dan ook duidelijk vooraf aan de gasten door te geven!
Bij nalatigheid kunnen hiervoor bijkomende kosten aangerekend worden.

## Hotelkamers
De hotelkamers worden uiteraard verhuurd in “hotelformule”: de bedden zijn opgemaakt bij aankomst, elke dag komt de kamerdienst even langs om de kamer te poetsen en ook de eindschoonmaak gebeurt door onze diensten.

## Annulering

Elke annulering dient schriftelijk te gebeuren bij BYCCO via het mail adres floreal@bycco.be.

In geval van annulering na reservering behoudt BYCCO zich het recht om volgende bedragen in rekening te brengen als schadeloosstelling voor de reeds gemaakte kosten:
-   annulering voor 1/9/2021: 50,00€ per reservering.
-   annulering na 1/9/2021: 30 % van het voorziene totaal.
-   annulering na 1/10/2021: 50% van het voorziene totaal.
-   annulering na 20/10/2021: 75% van het voorziene totaal.
-   annulering na 30/10/2021: 100% van het voorziene totaal.
-   In geval van staking of uitzonderlijke gebeurtenissen zullen geen annuleringskosten aangerekend worden.

## Algemeenheden

Met uitzondering van blindengeleidehonden, zijn dieren niet toegelaten in onze seminariecentra.

De groep Floreal en BYCCO kunnen in geen geval aansprakelijk gesteld worden bij ongevallen.

De Floreal vraagt tevens om binnen het gebouw geen steps, skeelers of andere te gebruiken teneinde de veiligheid van de gasten en de muren te verzekeren.  

Tevens werd bij de vorige editie vastgesteld dat sommige verblijven niet correct werden achtergelaten door de bewoners (onbruikbare potten en pannen, niet gereinigd).  Daarom zal de organisatie een controle bij het verlaten van je verblijf invoeren zodat we dit kunnen vermijden.  De kosten gemaakt door de Floreal om hun verblijf op orde te brengen zal door de organisatie doorgerekend worden aan de verantwoordelijke van de kamer die bij de reservatie opgegeven werd.

## Prijzen logement
Alle prijzen zijn inclusief BTW

|Formule|Prijs per nacht|Eindschoonmaak|
|---|---|---|
|Studio|70 Euro|33 Euro|
|Klein appartement|72 Euro|33 Euro|
|Appartement 1 kamer|87 Euro|44 Euro|
|Appartement 2 kamers|103 Euro|55 Euro|
|Hotelkamer single|66 Euro||
|Hotelkamer dubbel|98 Euro||
<!--stackedit_data:
eyJoaXN0b3J5IjpbLTI3MjQ0MzMwMCwtNjc3NjI2MjAyLDExMj
gxODMwMDUsMTMwMjE3ODg4NywtNDI5NTQ1MzM5LDU3MzE0ODUz
OF19
-->